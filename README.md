#                                ✨  C# EĞİTİM KAMPI ✨
 Bu repository Murat YÜCEDAĞ'ın Youtube üzerinden yürüttüğü eğitim kampını takip etmek için kurulmuştur ve eğitim kampında tamamladığım projeleri içermektedir. Yaptığımız projelerin ders ders açıklaması bu kısımda yer alacaktır. Eğitmenimiz Murat YÜCEDAĞ'a teşekkür ederim.

# 🔴 1. Ders - Giriş

Bu projede, Console.WriteLine() ve Console.Write() komutları ile metinlerin konsola yazdırılmasını ve satır sonu kontrolünü öğrendim. String veri tipi kullanılarak metin verileri saklandı ve bir müşteri rezervasyon kartı uygulaması örneği oluşturuldu. Int veri tipi ile sayısal veriler saklandı, menü fiyatları ve toplam tutar hesaplaması yapıldı. For döngüsü kullanılarak yıldız desenli bir üçgen deseni oluşturuldu ve tersine çevrilmesi için algoritma mantığı uygulandı.

# 🟠 2. Ders - Değişkenler 

Bu projede double veri tipi ile ondalıklı sayılar tanımlandı ve ürün fiyat hesaplamaları yapıldı. Char veri tipi ile tek karakterli veriler işlendi ve ekrana yazdırıldı. Console.ReadLine() kullanılarak kullanıcıdan string türünde veriler alındı ve bir yolcu bilgi kartı oluşturuldu. int.Parse() komutu ile kullanıcıdan alınan metinsel girişler tam sayıya dönüştürülerek alışveriş tutarı hesaplandı. Kullanıcıdan alınan ondalıklı sayılar ile sınav notlarının ortalaması hesaplandı ve if koşulu ile geçme durumu kontrol edildi.

# 🟡 3. Ders - Karar Yapıları

Bu projede, kullanıcı girişlerine göre farklı çıktılar üretmeyi öğrendim. if, else if ve else yapıları ile çoklu koşulları kontrol ettim. Mantıksal operatörler (&&, ||, !) ile karmaşık koşullar oluşturmayı öğrendim. mod (%) operatörünü kullanarak sayıların bölümünden kalan işlemlerini hesapladım. switch-case yapısını kullanarak belirli durumları daha düzenli şekilde kontrol ettim.

# 🟢 4. Ders - Döngüler 

Bu projede, for ve while döngüleri ile çeşitli işlemler gerçekleştirdim. for döngüsü ile başlangıç, bitiş ve artış değerleri belirleyerek belirli aralıklarla işlem yaptım. while döngüsü kullanarak da belirli şartlara göre işlemleri tekrarladım. Bu projede döngülerin nasıl kullanıldığını, şartların nasıl kontrol edildiğini ve basit algoritmaların nasıl uygulandığını öğrendim.

# 🔵 5. Ders - Döngülerle Pratik

Bu projede, for döngüleri ile çeşitli yıldız desenleri oluşturdum. Döngülerle desen oluşturma, iç içe döngüler ve boşluk yönetimi üzerine çalışarak desenleri farklı şekillerde tasarladım.🌟🌟

# 🟣 6. Ders - Diziler

Bu projede, dizilerle temel işlemleri gerçekleştirdim. Dizilerin nasıl oluşturulup elemanlarına erişileceğini, sıralama ve tersten sıralama gibi işlemleri öğrendim. Dizilerdeki elemanların indeksini bulma, en büyük ve en küçük elemanları tespit etme gibi metodlar da kullandım. Kullanıcıdan veri alarak dizileri doldurma ve tek-çift sayıları yazdırma gibi işlemlerle dizilerle çalışma örnekleri sunuldu.

# ⚪ 7. Ders - Foreach

Bu projede, foreach döngüsünün kullanımını öğrendim. İlk bölümde, foreach döngüsü ile diziler, listeler ve karakter dizileri üzerinde işlem yaptım. Dizi elemanlarını listeleme, çift sayıları yazdırma ve kelimenin harflerine ayrılması gibi işlemler gerçekleştirdim. İkinci bölümde, bir sınav sistemi uygulaması geliştirdim; kullanıcıdan öğrenci sayısı ve her öğrencinin sınav notları alındı, ortalama hesaplandı ve başarı durumu belirlendi

# 🟤 8. Ders - Methodlar 

Bu projede, void tipindeki, yani geriye değer döndürmeyen, metodlar tanımladım. Bu metodlar, belirli işlemleri (örneğin, müşteri bilgilerini yazdırmak) gerçekleştirmek için kullanıldı. Ardından, string ve int parametreli void metodlar örneklendirildi. Geriye değer döndüren metodlar ele alındı ve string ile int tiplerinde değer döndüren metodlar gösterildi. Son olarak, bir sınav sonuçları hesaplama örneği ile öğrencinin sınav notları girildi ve ortalama hesaplanarak geçip geçmediği bildirildi. 
